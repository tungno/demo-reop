Khuapi nuntak lauhuainate: 
Amasa in cidamna lampanin en leng khuapi kim leh pamin cidamna adingin lauhuai hi. Natna tawh atawntungin kisawhkha a, huih siangtholo, an sianglo, mi tamlua, cihte ahi hi. 
Ahihna ah, adiakin khangno te adingin akinial lahding vangliatna nei uh hi. Zualzan gualnopna tampha deuh hi. Tua in ah, thuhoih lahoihah zatdigin akikholtuak asumte uh gualnopna dingin zanguh hi. 
Thumnn ah, khuapi nuntakna in nopna taktak omlo, puatham nuntakna ahi hi. Bangin hongzom hiam cih leh, sum diehna, kisialh ding gilkialna, kiliatsakna leh kihauhsakna te in hong zomto hi. Tua hia, mihon lomte in nuntakna ie ngimna taktak panin kihemkhia uh hi. Nu le Pa masate enle hang, Pasian in amuhnop huai, azak nophuai nate ie laizangah koiha, tuabang mahin eite zong tuni in hong deihsak hi. 
Khuata omna’ meetna ;
Amasa in, khuaneu ah leitang khat leh inn khat anei nu leh pate in kumpipa leh kumpinu ahi uh hi. Tua hia, khuapi nusia-in khuata azuandingin ahong kisap ciangin gawtna sakei-in. Apaikhiate adingin thupha tampi in hong ngak hi. Khuapi panin khuata-ah kikhinkhia un. Innte anai teltullo-in galte nawngkai sakna pan nasuakta ding uh hi. 
Ahihna ah, khuata ah buaina leh kinawngkai sakna omloding hi, cih hilo hi. Ahizongin tua siatnate Nakong khak lecin ahong tumding khangnote’ ze-etna kipelh zoding hi. Amaute in nasep leh atuamtuam tawh kidal theiding uh hi. (Innte ah omkhongtheilo uha, khuapi khangno siate tawh kikhawl kha uh hi. Tua tawh kongzing pilna ngah uh hi.) 
Athumna ah, Lo lakah nasepna in pumpi leh lungsim cidamna pia hi. Tua hia, khuapua ah ih teenleh, huanbawl theihnading lo zong neiding in, tua lai-ah kimanna anei nasep leh gualnopna zong ngah ding uh hi. Singkung, pakkungte ciinna-in khensatna leh nopsakna piangsak hi. Tuabangin, kimanna anei Pasian’ piansak ahoih nate lakah tualbialna-in lungsim sanglapin picing sak hi. Tua in Piangsakpa leh nakhempeuhte Topa’ hong musak hi. 
